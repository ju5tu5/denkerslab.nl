# Denkerslab: filosofie in actie

> The philosopher is not a citizen of any community of ideas, that is what makes him a philosopher. - Ludwig Wittgenstein

Wil jij de steeds complexere wereld ook een beetje beter maken, maar heb je geen idee hoe je dit aan moet pakken? De zeer rijke en doorlopende geschiedenis aan ideeën van diverse filosofen, helpen je binnen deze minor een eind op weg. Binnen Denkerslab verkennen we een groot aantal van deze ideeën om vervolgens via een interventie (mediaproduct, tech-ontwerp, manifest, installatie, etc.) positieve maatschappelijke impact te creëren.

Hoe zorgt de gemeente Amsterdam er bijvoorbeeld voor dat steden voor toekomstige generaties bewoonbaar blijven? Hoe verbeter je de werkomstandigheden bij beroepen die zijn ontstaan door de platformisering (Uber, Gorillas)? Hoe kunnen jongeren leren omgaan met beeldmanipulatie en desinformatie? En hoe gaan we eenzaamheid onderen ouderen of jongeren tegen?

Je verkent dit semester een uitgebreide toolkit voor het denken bestaande uit diverse filosofische ‘gereedschappen’ uit een grote verscheidenheid aan filosofische stromingen waaronder: ethiek, wetenschapsfilosofie, cultuurfilosofie, media- en techniekfilosofie, taalfilosofie, sociale en politieke filosofie. Door toepassing van deze gereedschappen op het onderzoeksgebied van een van onze FDMCI-lectoraten of andere onderzoeksgroepen, ontwikkel jij een denkgereedschapskist aan filosofische inzichten die als basis dienen voor de ontwikkeling van jouw interventie. Daarnaast maak je gebruik van de expertises van studenten uit andere studierichtingen. Filosofie in actie dus!

## Contact

Neem bij eventuele vragen contact op met [Wouter Janssen](w.janssen@hva.nl) of [Justus Sturkenboom](mailto:j.p.sturkenboom@hva.nl).

© 2023, all wrongs reversed.
